# Advent of Code

Vi börjar närma oss jul och härom helgen var det första advent. Och idag, i skrivande stund är det första dagen av en årlig julkalender för oss utvecklare fylld med programmerings-utmaningar.

För detta har jag satt upp en privat Leaderboard för oss, där ni elever kan tävla mot varandra och samla ihop stjärnor. För att gå med i den behöver ni logga in och ange följande kod för att gå med i vår privata leaderboard: `202486-222b4f62`.

Det är en fantastisk utmaning i att läsa, tolka och öva på sina programmerings-kunskaper!

## Hur går det till?

Varje dag fram till jul får man tillgång till en ny utmaning och genom att slutföra en utmaning får man en stjärna. När du har klarat den första utmaningen för dagen låser du även upp en ytterligare utmaning som kan ge dig ännu en stjärna.

För att rätta och se om du löst utmaningen fyller du i "answer"-fältet på sidan och får reda på om du klarat det eller inte.

Du hittar Advent of Code på: `https://adventofcode.com/`. Lycka till!